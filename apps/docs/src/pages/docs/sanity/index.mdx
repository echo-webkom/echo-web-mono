# Sanity

Sanity er et Content Management System (CMS) som lar deg administrere og publisere innhold på en nettside eller app. Sanity lar oss definere innholdstyper og strukturer, og publisere innholdet på tvers av flere kanaler og plattformer.

Det er også lettere for folk som ikke er like teknisk anlagt å administrere innholdet på nettsiden. Det er også enklere for oss å oppdatere nettsiden og legge til nye funksjoner.

Sanity er en headless CMS, noe som betyr at det skiller mellom innholdsadministrasjon og presentasjon av innholdet. I et headless CMS, er innholdet separert fra presentasjonslaget, og det er opp til utvikleren å definere hvordan innholdet skal vises og publiseres på nettsiden eller appen.

Sanity Studio er et webbasert grensesnitt for å administrere innholdet. Det er en del av Sanity, og det er her de definerte dokumentene og objektene kan administreres.

## Utvidelser

Vi har også lagt til noen utvidelser for Sanity:

### Markdown

Dette gjør at vi kan skrive innholdet vårt i Markdown-format. Når vi henter innholdet fra Sanity på frontend, vil det bli konvertert til HTML. Så kan vi style det sånn som vi ønsker.

### Media

Dette gjør at vi kan lett laste opp og administrere bilder, videoer, PDF-filer og andre filer.

### Vision

Vision er en måte for oss å gjøre spøøringer til Sanity fra Sanity Studio. Det er enklere for oss å lage spørringer og hente ut data fra Sanity Studio. Dette verktøyet er nyttig for å teste ut spørringer og se hvordan dataen ser ut.
