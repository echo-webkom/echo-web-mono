# Introduksjon

## Hvem er vi? 👥

Webkom er en undergruppe av echo — Linjeforeningen for informatikk ved Universitetet i Bergen. I Webkom drifter vi og videreutvikler echo sine webløsninger, hovedsakelig echo sin nettside. **Hovedpoenget** med nettsiden er å gi studentene en oversiktelig tilgang til å melde seg på arrangementer og bedriftspresentasjoner. Som følge av dette blir siden veldig mye brukt!

## Hva kan du lære her? 🤓

Som medlem i Webkom kan **du** bidra til utvikling av blant annet

- Publiseringssytemet til nettsiden
- Påmeldingsløsninger til bedriftspresentasjoner og arrangementer
- Design av ulike interne webapplikasjoner

## Hva er poenget med en ny nettside? 🤔

Dette er repositoriet til den nye nettsiden. Vi har startet helt fra starten av, med mål om å fjerne teknologisk gjeld og komplisert teknologi fra tidligere. Vi ønsker å modernisere og simplifisere stacken vi bruker, og gjøre den effektiv og oversiktlig. Samtidig redesigner vi hele nettsiden for å gi den et moderne og dynamisk preg.

## En smak på arbeidslivet! 👨‍💻

I Webkom ønsker vi at arbeidsmetodikken og prosjektarbeidet i teamet skal gjenspeile arbeidslivet. Vi vil gi medlemmene en smakebit på det å være utvikler. Sammen med utviklingen av den nye nettsiden vil vi derfor også skrive en god og oversiktlig wiki — den du nå leser! Målet er at wikien skal være en oversiktlig og god kilde til læring og inpsirasjon for både nåværende og nye medlemmer.
