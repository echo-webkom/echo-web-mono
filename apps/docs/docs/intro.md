---
sidebar_position: 1
---

# Introduksjon

Webkom er en undergruppe av echo, som er linjeforeningen for informatikk ved Universitetet i Bergen. Vi i Webkom drifter og videreutvikler echo sine webløsninger, hovedsakelig echo sin nettside. Hovedpoenget med nettsiden er å gi studentene en oversiktelig tilgang til å melde seg på arrangementer og bedriftspresentasjoner, og som følge av dette blir den også veldig mye brukt. Noe av det du kan være med å utvikle som medlem i Webkom, er derfor blant annet publiseringssytemet til nettsiden, påmeldingsløsninger til bedriftspresentasjoner og arrangementer, eller design av ulike interne webapplikasjoner.

Dette repositoriet brukes til å lage en ny nettside. Vi har startet helt fra starten av, med mål om å fjerne teknologisk gjeld og komplisert teknologi fra tidligere. Vi ønsker å modernisere og simplifisere stacken vi bruker, og gjøre den effektiv og oversiktelig. Samtidig redesigner vi hele nettsiden, for å gi den et moderne og dynamisk preg.

Vi ønsker at arbeidsmetodikken og prosjektarbeidet i teamet skal gjenspeile arbeidslivet, for å gi medlemmene en smakebit på det å være utvikler. Sammen med utviklingen av den nye nettsiden vil vi derfor også skrive en god og oversiktelig wiki, den du nå leser, som kan brukes av både nye og gamle medlemmer til å lære om teknologien vi bruker og hvordan vi jobber på dette prosjektet. Målet er at wikien skal være en oversiktelig og god kilde til læring og inpsirasjon.
